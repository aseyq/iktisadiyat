---
title: 'Murat Çokgezen: Bir İktisatçı Gazete Okuyor'
date: '2010-07-06T15:10:02+03:00'
status: publish
permalink: /2010/07/06/murat-cokgezen-bir-iktisatci-gazete-okuyor
author: baris_urhan
excerpt: ''
type: post
id: 1596
thumbnail: ../../../../uploads/2010/07/k1-316-1-2-150x150.jpg
category:
    - İktisatçılar
    - 'Kitap İnceleme'
    - 'Köşe Yazarları'
tag: []
post_format: []
post_views_count:
    - '526'
---
[![](http://46.137.161.244/wp-content/uploads/2010/06/MC-300x203.jpg "MC")](http://46.137.161.244/wp-content/uploads/2010/06/MC.jpg)  
Geçtiğimiz Salı günü MNG Kargo’dan gelen poşeti açtığımda [Murat Çokgezen](http://www.homoekonomikus.com/)‘in son kitabı “[Bir İktisatçı Gazete Okuyor](http://www.kitapyurdu.com/kitap/default.asp?id=476333)” ile karşılaştım. Murat hocam incelikle bana imzalı bir kitabını göndermiş. Kitabı elime aldığımda hem yazarından imzalı bir kitap almanın hem de bu kitabın Murat hocamın kitabı olmasının sevincini yaşadım. Bu siteyi takip edenler [Murat Çokgezen’le röportajımızda](https://iktisadiyat.com/category/roportajlar/) da kitabın sinyallerinin verildiğini hatırlayacaklardır.

Haftanın yoğun gündemi arasında “Acaba bu hafta bitirebilir miyim?” diyerek her dakika yanımda taşıdığım kitabı 2 günde bitirmiştim. Gerçi, siz bakmayın 2 gün dediğime. Eğer bitirmek için oturursanız başına 3-4 saatten fazla alması pek de olası değil çünkü bu kitap “sıkıcı” iktisat konularına değil bir iktisatçının günlük haberlere bakışına yer veriyor. Her biri 1-2 sayfayı aşmayan yazıları okurken son iki yılın haberlerini de gözden geçirmiş oluyorsunuz. Kitaptaki yazıların büyük çoğunluğu Murat hocanın Kasım 2007 – Ekim 2009 tarihlerinde CNBC-e Business’da yayınlanan yazılarından derlenmiş. Kitapla ilgili ayrıca bir yazı yazacağım. Yalnız, ben onunla ilgilenirken siz de kitabı bir yerlerden bulup okumaya bakın derim. Kitabın “tadı”yla ilgili fikir vermesi için de kısa bir yazıyı buraya alıyorum:

<span style="color: #ffffff;">.</span>

***Öngörü Hürriyeti***

*Sakarya Üniversitesi’nde düzenlenen “Deprem Gerçeği ve Toplumsal Bilinçlenme ” konulu panelde söz alan Türkiye Jeofizik Kurumu Derneği Onursal Başkanı Prof. Dr. Ahmet Ercan “İstanbuléda depremin eşik yılı 2033’tür. 2040 ile 2050 arası en olası yıldır. En geç de 2075’te deprem olacak” demiş.*

*Eğer bana “deprem uzmanları ile ekonomi uzmanlarının ortak noktası nedir?” diye sorsalar, “öngörü yapma özgürlüğü” derdim. Ekonomi uzmanına, örneğin, “Dolar ne kadar olacak?” diye sorarlar. Zaten sorunun üç tane olası cevabı vardır: İner, çıkar ya da aynı kalır. Ekonomi uzmanı bunlardan birini söyler. Eğer tahmin tutmazsa bahanesi hazırdır: “Ben bu tahmini yaparken dikkate aldıklarım dışındaki değişkenlerin sabit olacağını varsaymıştım. Onlar değişti”*

*Deprem uzmanlarının işi ise daha kolay gözüküyor. Öngörü yapmanın hiçbir maliyeti yok. 2075’te Profesör Ercan’ı ara ki bulasın.*

*<span style="color: #ffffff;">.</span>*  
Ellerinize, kaleminize sağlık hocam. Bir hayli keyifli, iktisatçı olmayanların eğlenerek ve sıkılmadan okuyabileceği, iktisatçıların bakış açısıyla ilgili fazlazıyla sade ama bilgi dolu tespitlerin olduğu bir kitapla buluşturmuşsunuz bizi.  
<span style="color: #ffffff;">.</span>  
Bu sene yazın geldiğini Serdar Ortaç’tan değil de sizin kitabınızdan anlamış oldum 🙂