---
title: 'Bir giden var, bir de gelen!..'
date: '2010-11-24T15:05:13+03:00'
status: publish
permalink: /2010/11/24/bir-giden-var-bir-de-gelen
author: admin
excerpt: ''
type: post
id: 2088
category:
    - Duyurular
tag: []
post_format: []
post_views_count:
    - '436'
---
![](http://www.summersleases.com/immagini/welcoming-door.jpg)  
Merhaba Sevgili Okur!  
İktisadiyat ailesi böyle işte; yerinde durmaz bir türlü. Eh, yine bir yaz ertesi ve yine bir ayrılık vakti. Tolga Bağcı doktor çıkabilmek için tatile çıkmaya karar verdi. Bu zamana kadar ufuk açıcı birçok yazı yazdın, fizikle felsefeyi “amatörce” birleştiren kişisel gelişim mevzularına eleştirel bir gözle yaklaştın… Daha ne olsun; bundan iyisi TCMB’de Bernanke! Sağolasın! Tatili de çok uzatma, aman!  
Her gidenin bir de geleni olur okur, sen daha iyi bilirsin ya. Evimizin yeni ortağı Ülker Şener. ODTÜ’de işletme okuduktan sonra Hacettepe’de sosyal hizmetler bölümünde yüksek lisansa başladı. Aynı zamanda TEPAV Yönetişim Enstitüsü’nde çalışıyor. Kendi ağzından söylersek: “*2004-2009 yılları arasında Ankara’nın Mamak, Altındağ bölgelerinde kent yoksullarına ve göçle gelenlere ilişkin entegrasyon çalışmaları yürüten Toplum Merkezinde kadın çalışmaları yürüttü. Yoksulluk, kentsel mekanlar, toplumsal cinsiyet eşitliği, kadına yönelik aile içi şiddetle mücadele, ev eksenli çalışma ve kadın örgütlenmesi konuları ile ilgilenmektedir. Kültürler arasındaki farklılıkların toplumsal cinsiyet algılayışları, sosyal çalışma uygulamaları, aile ve birey üzerindeki etkilerini ortaya çıkarmaya çalışan Fransa-Almanya-Türkiye’yi kapsayan “Karşılaştırmalı Çalışmalar”ın içinde yer almaktadır.*”  
Böyleyken böyle… Hadi kendine iyi bak anacım!