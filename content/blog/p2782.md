---
title: 'Aç Kalmanın TÜİK&#039;çesi!'
date: '2011-10-27T22:39:43+03:00'
status: draft
permalink: '/?p=2782'
author: admin
excerpt: ''
type: post
id: 2782
category:
    - Yoksulluk
tag: []
post_format: []
post_views_count:
    - '0'
---
Uzun bir aradan sonra tekrar merhaba değerli okurlar! Siz varsanız bizler de varız! vb. vb. vb.  
Sevdiğim bir dostum geçenlerde TÜİK’le mücadele ederken ekranını da benimle paylaştı. Ekrandaki rakamların tepesinde “açlık sınırı” diye bir şeyle karşılaştım. Merak edip rakamlara baktığımda şöyle bir şeyler gördüm:  
[![](../uploads/2011/10/aclik_TUIK1.jpg "aclik_TUIK")](https://iktisadiyat.com/wp-content/uploads/2011/10/aclik_TUIK1.jpg)  
TÜİK’in konuyla ilgili olarak metaveriye koyduğu açıklama ise şöyle:

> “Çalışmada, gıda yoksulluğunun temelini teşkil edecek olan gıda sepetinin belirlenmesinde 2003 Hanehalkı Bütçe Anketi verileri kullanılmıştır. Gıda harcamasına göre sıralı 3. ve 4. %10’luk dilimler, referans grup olarak alınmış ve bu hanelerin gıda tüketiminde en önemli paya sahip 80 madde gıda sepeti olarak tespit edilmiştir. Bir ferdin günlük asgari 2100 kalori almasını sağlayacak miktarlar, bu 80 maddeden oluşturulmuştur. Bu sepetin maliyeti gıda yoksulluk sınırı olarak alınmıştır.”

İnsan düşünüyor haliyle “yahu bu nasıl bir hesap ki, bu nasıl bir kalori ki 10 kişi için 548TL’ye satın alınabilinsin?” Biz de aynı soruyu sorduk ve düştük yollara, gittik BİM’e. Bizim evin etrafındaki en ucuz alış veriş dükkanı BİM. Benim aklıma TÜİK hesabındaki kadar madde gelmedi. Gelenler ise fiyatlarıyla beraber şöyle:

1. Sole marka 250gr. margarin: 0.80TL (1,839)
2. Dağhan 250gr. sucuk: 3,50TL (
3. 30 yumurta (M): 7TL / Bunun fiyatı yol üstündeki yumurtacıdan, BİM’den daha ucuz! (2,400)
4. Beyaz peynir – 750gr: 5,45TL
5. Yoğurt – 1,5kg: 3,25TL
6. Tavuk but – 1kg: 3,25TL
7. Zeytin – 250gr: 1,95TL
8. Salça – 830gr: 2,90TL
9. Makarna – 500gr: 0,65TL
10. Pirinç – 2,5 kg: 5,75TL
11. Bulgur – 1kg: 1,45TL
12. Fasulye – 1kg: 2,75TL
13. Nohut – 1kg: 3,95TL
14. Mercimek (yeşil) – 1kg: 2,95TL
15. Barbunya – 1kg: 2,95TL
16. Ayçiçek yağı – 1lt:16,95TL
17. Un – 5kg: 5,50TL
18. Süt – 1lt: 1,30TL
19. Domates – 1kg: 1,40TL
20. Kabak – 1kg: 1.40TL
21. Salatalık – 1kg: 1,55TL
22. Havuç – 1kg: 1,10
23. *Üzüm – 1kg: 1,39TL*
24. *Elma – 1kg: 0,99TL*
25. *Limon – 1kg: 0,79TL*
26. *Ayva – 1kg: 1,49TL*
27. *Havuç – 1kg: 0,79TL*
28. *Biber – 1kg: 1,95TL*
29. *Soğan – 1kg: 0,49TL*
30. *Portakal – 1kg: 2,25TL*
31. *Patlıcan – 1kg: 1,25TL*
32. *Patates – 1kg: 0,79TL*
33. Halk Ekmek – 1 adet: 0.50TL (900 ama ruşeymli olduğu için gel onu 1,000 yapalım)

<div>İtalik arkadaşlar ise yol üstündeki Soykan Market’ten. Bazıları BİM’den daha ucuz, bazılarıysa BİM’de yok… Şimdi efendim benim sepetimde 32 çeşit mal var. Görüldüğü gibi sabah kahvaltısı zayıf. Buraya 10TL daha ekleyip reçel, bal alınabilir. Bu sepetin toplam tutarı 90,47TL. 10TL de söylediklerim için koyarsak sepetin toplamı yaklaşık olarak 100TL ediyor. Peki, bu 100TL’lik tutarın toplam kalorisi nedir sizce? Bunu hesap etmek de pek kolay değil ama Hz. Google’ın yardımıyla yuvarlak olarak bir hesaba varabiliyoruz. Parantezlerin içindekiler de işte bu ürünlerin kalorileri. Bulabildiklerimizden hesap ettiğimiz kalori miktarı ise, yani sepetin kalorisi ise XXX olarak karşımıza çıkıyor. Şimdi bizim ailede kaç kişi vardı? 10 kişi. Peki bu 10 kişinin günlük kalori ihtiyacı nedir? TÜİK’e göre en az 21.000 kalori lazımmış. Bizim sepet de diyor ki “arkadaş, ben 10 kişilik bir aileye ancak Y gün dayanırım!” Öyleyse bizim bu cılız hesabımıza göre, 10 kişilik bir ailenin 2100 kalori alabilmesi için cebinden çıkması gereken para ZZ TL’dir.</div><div>Buradaki hesap haliyle bizim, elimizin altındaki kaynaklarla yapabildiğimiz bir hesaptır. İnanıyorum ki TÜİK bu işi uzmanlarına, uzmanca yaptırmıştır ama insanın aklına şu sorular da gelmiyor değil:</div><div>- Bu hesaplar yapılırken bölgeler arası fiyat farklılıkları nasıl değerlendiriliyor?
- Günlük kalori ihtiyacında kullanılan 80 madde içerisinde çocuklar için elzem olan süt vb. ürünlerin payı nedir?
- Değerlendirmeye giren fiyatlar nerelerden toplanıyor?
- Toplanan fiyatlar için “arama bedeli” de ekleniyor mu? Örneğin gidip bu ürünleri GİMAT’tan yani toptancı halinden alsaydım herhalde daha ucuza gelirdi ama oraya gitmek ve 10 kişinin ihtiyacı olacak ürünleri taşımanın da ciddi bir maliyeti olurdu. Acaba fiyatlar nerelerin fiyatları?

</div><div>Bir masalın daha böylece sonuna geldik… Onlar ermiş muradına, biz çıkalım kerevetine!</div>