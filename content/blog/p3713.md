---
title: 'Mudurnu Piliç ve İman'
date: '2012-12-15T01:04:50+03:00'
status: draft
permalink: '/?p=3713'
author: can_madenci
excerpt: ''
type: post
id: 3713
category:
    - Kategorisiz
    - 'Serbest Atış'
tag: []
post_format: []
---
![](http://leoxp.de/media/files/2008/09/chicken-lifestyle.jpg)

<span style="color: #000000;">Dünkü Zaman gazetesinin en arka sayfasında Mudurnu Piliç’in tam sayfa reklamını gördüm. Reklam bana o kadar hoş, o kadar güzel geldi ki sizinle paylaşayım dedim. Böylece, memleketimizde dini konular hususunda bu kadar hassas olan dini bütün firmaların olduğunu görmek tüm din kardeşlerimizin şu mübarek Ramazan ayında gönüllerini sevinçle dolduracaktır diyerek reklamı buraya eklemeye karar verdim.</span>

<span style="color: #000000;">\* \* \*</span>

<span style="color: #0000ff;">Mudurnu’da her piliç göğsü Kabe’ye doğru olarak mümin bir kasap tarafından keskin bir bıçak ile Besmele çekilerek kesilir. Kasaplarımız özenle seçilmiş ve eğitilmiş iman sahibi kişilerdir. Kesim esnasında piliçlerin boyunlarının iki yanındaki damarların tamamı, nefes ve yemek borusu kesilir.</span>  
<span style="color: #0000ff;">Piliçler kesime yaklaşık 7 gün kala sadece mısır, buğday, ay çiçek, soya fasulyesinden oluşan tahıllarla beslenirler. Kesime 12 saat kala piliçlerin yemlenmelerine son verilir. Sadece su içerler.</span>  
<span style="color: #0000ff;">Piliçlerimizin beslenmesinde domuzdan imal edilmiş hiçbir ürün asla kullanılmaz. Tüm girdiler A’dan Z’ye kontrol edilir.</span>  
<span style="color: #0000ff;">Kesime gelen her piliç düşük bir voltaj verilerek sersemletilir. Sersemleştirilen piliçler kesilmez ise yaklaşık 60 saniyede ayılırlar. Böylece hayvan haklarına riayet edilmiş olunur.</span>  
<span style="color: #0000ff;">Mudurnuda bulunan tesisimiz 24 saat 365 gün siz değerli din kardeşlerimizin ziyaretine açıktır. Randevu almadan gezebilir, kesimi baştan sona izleyebilirsiniz.</span>  
<span style="color: #0000ff;">Biz sorumluluğumuzun bilincindeyiz. Din kardeşlerimizin huzur içerisinde tavuk tüketebilmeleri için yüce dinimizin emirlerini yerine getirmenin huzuru içerisindeyiz.</span>  
<span style="color: #0000ff;">Afiyet olsun.</span>  
<span style="color: #0000ff;">Mert İbrahim Daştan</span>  
<span style="color: #0000ff;">Mudurnu Piliç</span>

<span style="color: #000000;">\* \* \*</span>

<span style="color: #000000;">Açıkçası reklamı okuduktan sonra Mudurnu’nun piliçlerinden başkasını yememeye karar verdim, zira diğer firmaların piliçleri iman sahibi olmayan kişiler tarafından kesiliyor olabilirler. Böyle kişilerin kestiği piliçten hayır gelir mi? Allah hepimizi böyle piliçlerden korusun, amin. Oysa bakın, Mudurnu’da kesim yapan kasaplar “mümin” imiş. Türkiye’de çalışanlarının iman sahibi mümin kişiler olup olmadıklarına dikkat eden kaç firma biliyorsunuz? Çalışanlarının imanlarını kontrol ettiği için Mudurnu Piliç’i buradan kutluyorum. Eminim bu mümin kasapların ağzından aralıksız çıkan besmele seslerinden piliçler de mest oluyor ve huşu içinde kesime gidiyorlardır. Allah her pilice Kabe’ye doğru kesilmeyi nasip etsin, amin.</span>

<span style="color: #000000;">İşin güzel tarafı Mudurnu’daki kesim tesisinin 7 gün 24 saat açık ve randevusuz gezilebilir olmasıymış. Eğer evliyseniz ve çocuğunuz varsa, bir hafta sonu ailece Mudurnu Piliç’e gidin derim. İsteyen şu mübarek Ramazan ayında sahurda bile gidebilir. Çocuklarınız ve eşinizle bir kenarda durup piliçlerin nefes ve yemek borularının iman sahibi kasaplar tarafından nasıl keskin bıçaklarla kesildiğini izlersiniz. Hatta canınız çekerse eve dönerken marketin birinden Mudurnu Piliç alır, iftarda afiyetle yersiniz.</span>  
<span style="color: #000000;">Kapitalizme laf edenler de bu reklamı okuduktan sonra utansınlar. Bakın, kapitalizm ne kadar güzel bir şekilde İslâm diniyle uyumlu işliyor. Hatırlatayım, Türk liberalizminin büyük teorisyenlerinden sayın Mustafa Akyol beyefendi bu konuda pek çok yazı yazdı. Bilmeyenler okuyup öğrensinler. Bilmeden konuşmak olmaz. Doğrusunu Allah bilir. Sadakallahul azim.</span>  
<span style="color: #000000;">Yalnız, reklamı okuduktan sonra aklıma bir şey takıldı: Kesimden önce bu piliçlere abdest de aldırılıyor mu acaba? Hem ruhen hem de bedenen temizliğin en güzeli abdest almak değil mi? O zaman piliçlere şöyle güzelce bir gusül abdesti de aldırmak lazım ki böylece dinin gereklerine tam olarak riayet edilmiş olsun. Din kardeşlerimiz tam manasıyla temiz piliçler yesinler. Ama ben eminim, Mudurnu bize abdestsiz piliç yedirtmez. </span>