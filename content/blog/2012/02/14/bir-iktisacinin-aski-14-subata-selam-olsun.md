---
title: 'Bir İktisaçının Aşkı &#8211; 14 Şubat&#039;a selam olsun! :-)'
date: '2012-02-14T22:17:27+03:00'
status: publish
permalink: /2012/02/14/bir-iktisacinin-aski-14-subata-selam-olsun
author: admin
excerpt: ''
type: post
id: 3176
category:
    - 'İktisat Öğencilerine Tavsiyeler'
    - 'Kitap İnceleme'
    - 'Sanat ve İdeoloji'
    - 'Serbest Atış'
tag: []
post_format: []
post_views_count:
    - '560'
---
**BİR İKTİSATÇININ AŞKI**  
Yatay seyir izleyen kalp grafiğimi yukarı yönlü harekete geçirensin,  
Yüksek seviyeden arz ettim aşkımı; yoğun talep beklentisiyle,  
Arzımın talebinle kesiştiği noktada dengeye gelecek aşkımız,  
O noktada maksimize edeceğiz marjinal faydamızı göreceksin.  
Kararlı denge kuracağız seninle, yapay şoklara dayanaklı,  
Uzun vadeli olacak aşkımız çünkü makro büyüklüklerde sevdim seni, mikro mekanlarda.  
Dilerim ki birbirimize hep dürüst olalım, hiç net hata noksanlar olmasın kalplerimizde.  
Ve farkında olmadan direnç noktanı kırarsam,  
Resesyon yapma, kısa zamanda tepki alımlarımla alacağım gönlünü.  
  
Benim sevgim nominal değil, reel bir sevgidir,  
Ne zaman ki dış mihraklar ilişkimizi krize sokmak ister ve  
İlişkimiz dalgalı seyir izlerse kota koyalım onlara.  
Anti-damping yapalım dışa kapalı, içe dönük devam edelim yolumuza.  
Sakın spekülatörlere inanma sevgilim.  
Aşkının kotasyonu çoktan girildi kalbime.  
Sen benim hazinemsin gönlümün karşılıksız alacaklar hesabında,  
Şu dalgalı konjonktüre sahip yüreğim hibe olsun sana.  
Sevgi dolu, likidite fazlası yüksek kalbim tümüyle senin.  
Bil ki, sana olan aşk esnekliğim sonsuz benim.  
Konsorsiyum kuralım ve bu ortaklık hiç bitmesin sevgilim…  
Yerine kimseyi ikame edemem, sen benim tamamlayıcımsın.  
İster kayıt dışı yaşayalım aşkımızı kimse bilmesin,  
İster kayıt altına alalım cümle alem duysun…  
Yeter ki aşk eğrimiz,  
Ortalama değişken özlem eğrisinin altında olmasın.  
Uzat elini, aşkımız konsolide olsun ve bütün kaygılarımızı ihraç edip mutluluk ithal edelim sevgilim.  
Sermayem aşkımız, yatırımım sen,  
Çocuklarımız ise net kârımız olacak.  
Mortgage dan pembe panjurlu bir ev alacağız sen ve ben,  
Beşeri sermaye yatırımımız çocuklarımız için.  
Aşk piyasasında tam rekabetçi değil yüreğim,  
Monopson olsun kalbim bir ömür boyu yalnız sana,  
Yeter ki marjinal fedakarlıklarımız marjinal sevinçlerimize eşitlensin,  
O zaman optimum olacak sevgimiz sonsuza dek…  
**ALİ K. GAYGILI**