---
title: 'Akbank Neden Etik Bir Banka Değil? Ya da AXESS Kime Yeter?'
date: '2011-08-03T09:08:47+03:00'
status: draft
permalink: '/?p=2657'
author: baris_urhan
excerpt: ''
type: post
id: 2657
category:
    - 'Serbest Atış'
tag: []
post_format: []
---
AKBANK’la tanışmam bundan 6 ay öncesine dayanıyor. Axess’le yurt dışında yaptığımız alış verişler 3 taksite bölünebildiği için “Axess Yeter Bana!” diyerek sadece Axess’e başvurdum. Yurt dışına çıkış amacımı belirttiğimde şube müdürünün ilgisiyle hem Wings hem de Axess’e başvurduk. 15 gün içerisinde gelen cevapta Wings’in çıkmadığı, Axess’in ise seyahatımdan önceki son iş gününde elime geçeceği söylendi.  
Bir cuma akşamı elime geçen kartın limiti 1.000TL’ydi. Cebimde tonla param yok; ancak ABD’ye de her yaz gitmiyorum. Hem kendime, hem de yakınlarıma alış veriş yapabilmek için kredi kartının taksit imkanlarından yararlanmak isteyerek başvurduğum Axess, kapıdan geçene verdiği limiti vermekte beyis görmedi. Üstüne üstlük şube müdürünün imzasıyla yaptığımız limit artırımı talebine ise “3 ay sonra tekrar değerlendiririz” diyerek karşılık verdi.  
  
Maaş bordromu veriyorum ama limiti artıramıyorum. Böyle bir saçmalığı Akbank’tan başka kim yapabilir ki? Maaşımın yettiği limit artırımını bile yapamıyorum ve bu kart yüzünden saçma sapan 3 kartla yolculuk yapıp her şeyi peşin almak; sonrasında kredilendirerek faiz ödemek zorunda kalıyorum. Kısacası AKBANK hem şube müdürünü eziyor; hem de sizin maddi zarara uğramanızı zerre kadar umursamıyor!

**AKBANK’a güvenmek mi? Tövbe!**
================================

[![](http://46.137.161.244/wp-content/uploads/2011/08/axess_reklam.jpg "axess_reklam")](http://46.137.161.244/wp-content/uploads/2011/08/axess_reklam.jpg)  
Lakin eşeklik bir kere geldi mi, bir daha gelmemezlik edemiyor! Bendeniz, AKBANK’ın *“borç transfer edin, 0.79 faizle borçlarınızı ödeyin”* lafına inanarak bankaya telefon açıyorum. Halihazırda müşterileriyim de… Banka başka bir numaraya yönlendiriyor; numarayı arıyorum, sesli yanıt sisteminde cep telefonumdan TC kimlik numarama kadar her türlü bilgiyi veriyorum ve tam onay aşamasına geleceğim ki AKBANK etik dışı davranışlarının bir alışkanlık olduğunu göstererek *“Bizim bir de çektiğiniz kredinin %5’i kadar, 1 seferlik, kampanya katılım ücretimiz var. Yani 1000TL transfer ederseniz, faiz olarak 6 ay için 32 TL ama bir de fazladan 50TL kesiyoruz*” diyor…  
Hal böyle olunca onay verir misiniz? Tüm hesap değişiyor haliyle. Uğradığım maddi zarar (zaman=para) ise AKBANK’ın yine umrunda değil. Yaptığı reklam her şartta tüketiciyi yanıltmaya yönelik; eksik bilgi yüklü bir reklam yani açık açık suç da işliyor ama AKBANK’sanız umrunuzda olmuyor…  
İki gün önce TEB için *“Yeni TEB, yeni eziyet…”* yazılı bir mesaj attım Twitter’dan. Ertesi gün aradılar. AKBANK hazretlerine kredi kartı için onca yazı yazdım, cevap veren de sorunu çözmek isteyen de olmadı! Yurt dışından, saat farkı sebebiyle, sabahın 5’lerinde kaç defa telefon açtım ama tık yok!  
Şimdi siz olsanız hangi bankayla çalışırsınız? Allah’a emanet ol sevgili AKBANK! Benim üzerimden 1 kuruş kazanmana izin vermem; varsın TEB %10 daha fazla alsın!..