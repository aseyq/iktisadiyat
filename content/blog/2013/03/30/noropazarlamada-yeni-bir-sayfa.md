---
title: 'NÖROPAZARLAMA’DA YENİ BİR SAYFA'
date: '2013-03-30T15:15:40+03:00'
status: publish
permalink: /2013/03/30/noropazarlamada-yeni-bir-sayfa
author: tuna_cakar
excerpt: ''
type: post
id: 3874
category:
    - Nöropazarlama
tag: []
post_format: []
post_views_count:
    - '459'
---
Uzun bir aradan sonra iktisadiyat blogunda yazıyor olmanın heyecanı var içimde. Dile kolay 8 aydan fazla zaman geçmiş son yazımdan bu yana. Bu süre zarfında hayatımda çok sayıda değişiklik oldu ama değişmeyen şeylerden biri de nöropazarlama oldu. Nöropazarlama konusunda hem sektöre yönelik hem de akademik çalışmalarda bulunuyorum. Reklam gibi olmasın diye –bazılarının da gizlilik durumu olduğu için buradan açıklayamıyorum- ama konuyla ilgili daha fazla kaynak talebinde bulunan veya paylaşımda bulunmak isteyen arkadaşlar çekinmeden bana ulaşabilirler. Bu gibi ortamların vesile olduğu çok sayıda arkadaşlığım ve paylaşımım oldu, bundan sonrasında da olacağını umuyorum. Gelelim bu yazının asıl konusuna.  
  
Nöropazarlama konusunda en flaş gelişmelerden biri 6-7-8 Mart 2013 tarihlerinde Brezilya’nın Sao Paolo şehrinde düzenlenen Nöropazarlama Dünya Forumu oldu. NMSBA tarafından düzenlenen bu organizasyona sektörden ve akademiden çok sayıda katılım sağlandı. Organizasyon hakkında daha detaylı bilgi almak isteyenler için linkini veriyorum:  
<http://www.neuromarketingworldforum.com/>  
Biraz da organizasyonu gerçekleştiren NMSBA (“Neuromarketing Science and Business Association”) hakkında bilgi vermek istiyorum. NMSBA, nöropazarlama araştırmaları konusunda tek ses/yorum getirmeyi ve bilgi paylaşımını amaçlayan, uluslar arası düzeyde paylaşımların teşvik edildiği ve konunun etik kaygılar gibi toplumsal boyutlarının da ele alındığı ve irdelendiği bilimsel ve ticari bir birliktir. 2012 senesinde Carla Nagel tarafından kurulan bu birliğin yönetim kurulunda dünyanın önde gelen nöropazarlama araştırmacıları yer almaktadır. Bunlar arasında sayılabilecek başlıcaları Silberstein, Calvert, Morin, Munnik ve Ohme’dur. Birlik olağan toplantılarının yanı sıra her sene uluslar arası buluşmalarla dünya üzerindeki profesyonellerin bir araya gelmesini sağlamayı amaçlamaktadır. Birlik hakkında daha detaylı bilgiye aşağıdaki linki kullanarak ulaşabilirsiniz:  
<http://www.neuromarketing-association.com/>  
NMSBA’ya üyelik ücreti 299 avro olmasına karşın yakın zamanda gönderilen bir e-postayla öğrencilere yönelik bir indirim yapacaklarını belirtmişler ve senelik üyelik ücretini 89 avro olarak açıklamışlar. Nöropazarlama konusunda çalışmalara ve gelişmelere daha fazla entegre olmak isteyen öğrenciler için oldukça iyi bir fırsat bence. Daha detaylı bilgi için:  
<http://www.nmsba.com/students> (Öğrenciler için)  
<http://www.neuromarketing-association.com/join> (Öğrenci olmayanlar için)  
NMSBA’nın üzerinde durduğu önemli konulardan biri de nöropazarlama teknolojisinin ve uygulamalarının toplumsal boyutu ve daha spesifik olarak oluşan etik kaygılardır. Nöropazarlama ve ilişkili etik kaygılar konusunda yapılan çalışma geçtiğimiz senenin sonlarında internet üzerinden de yayınlanmıştır:  
<http://www.nmsba.com/ethics>  
Sonraki yazılarımdan birinde bu metinde bahsedilen konu başlıklarını daha detaylı olarak irdelemeyi planlıyorum. Bu yazının son kısmında gelecek seferki yazım hakkında ipucu vermek istiyorum. (Ama ani değişiklik hakkını da kendimde saklı tutmak istiyorum). Daha çok marka algısı ve nöropazarlama konusuna eğilmeyi ve bu konuda yapılan çalışmaları toparlamayı planlıyorum. İktisadın ikinci baharına tekrar hoş geldiniz, gelecek yazıya kadar esen kalın,  
Tun@ / <cakar.tuna@gmail.com>