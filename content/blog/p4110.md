---
title: 'Küba Notları 1: Puro, Rom ve Bol Miktarda Salsa'
date: '2016-02-09T20:21:58+03:00'
status: draft
permalink: '/?p=4110'
author: barisurhan
excerpt: ''
type: post
id: 4110
category:
    - Kategorisiz
tag: []
post_format: []
post_views_count:
    - '0'
---
Bir yazı dizisi şeklinde yer alacak Küba Notları serisi 19 Temmuz – 5 Ağustos arasında Havana, Varadero, Trinidad, Camaguey, Cayo Coco, Vinales ve Las Terrazas Soroa’da geçirdiğimiz günlerden arta kalan Küba hikayelerinin İktisadiyat için kayda değer olanlarından oluşmaktadır.  
Küba’ya yaz tatilimi için gitmemiz “farklı” bir yerlerde geçirme istediğinden pek de öteye gitmeyen bir arayışın sonucuydu. Gönül isterdi ki bu yazının başlığını “İktisadiyat’ın Küba Temasları” olarak yazabilecek bir noktada olabilelim tabi ki ama şimdilik bu pek mümkün görünmüyor 🙂  
Küba ile ilgili genel geçer bilgileri Hz. Google’a bırakıyor ve size Küba’ya gider gitmez karşılaşacağınız ufak tefek şeyleri anlatarak başlıyorum:  
Küba sizi sistemini çok da anlayamadığım bir “merhaba” masasıyla karşılıyor. Anlayamadım çünkü hem girerken hem de çıkarken Logitech marka kameraya gülümsemeniz isteniyor. Hadi girerken aldınız, çıkarken niye alıyorsunuz? Birileri giren kişinin pasaportuyla başkasını çıkarmasın diye mi?  
Küba parasal sistem açısından ilginç bir ülke. İlk günlerde turistlere özel para birimi olarak adlandırılan CUC ile yaptığımız alışverişlerde sistemin bizi iyiden iyiye kazıkladığını düşünürken ilerleyen günlerde aslında buralarda sadece turistlerin ve zengin Küba’lıların yemek yiyebildiğini gördük.  
–FOTO CUC–  
Aslında bu yerler biz turistler ve Havana’nın zenginleri için yaratılmış Küba içerisinde “Kübacık”lardı.  
–BİRA EVİ MÖNÜSÜ–  
Zira ortalama bir Kübalı ailenin bu yerlerde yemek yemesi aylık maaşlarının tamamını vermek anlamına geliyor. Aklınıza 1.000TL’lerde hesap ödediğimiz gelmesin sakın. 30TL’den bahsediyorum!  
Birisi CUC diğeri Yerel Para. 1 CUC 24 Yerel Para’ya sabitlenmiş durumda. Örneğin pet şişe suyun bedeli 0,5CUC. Suyu sadece CUC ile alabiliyorsunuz; sadece CUC’la alış veriş yapılan yerlerde geçiyor. Aynı yerden sigara, rom, tavuk eti, pirinç, şeker vb. de alabiliyorsunuz. Peki yerel para nerelerde geçiyor? Örneğin pazarlarda:  
–PAZAR FOTOSU–  
Ya da toplu taşımada. Şehir içi otobüs ve sadece Havana’da gördüğümüz şu teknede:  
Bu teknede Havana’dan kaleye geçmenin bedeli 1 Yerel Para  
Küba’da her yerde, her şey için pazarlık yapmalısınız. Yemek yenilen yerler hariç ki orada da yediklerinizi kontrol etseniz fena olmaz.