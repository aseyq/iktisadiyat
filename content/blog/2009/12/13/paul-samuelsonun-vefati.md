---
title: 'Paul Samuelson&#039;un Vefatı'
date: '2009-12-13T18:27:39+03:00'
status: publish
permalink: /2009/12/13/paul-samuelsonun-vefati
author: barisurhan
excerpt: ''
type: post
id: 930
thumbnail: ../../../../uploads/2009/12/Paul_Samuelson-2-150x150.jpg
category:
    - İktisatçılar
tag: []
post_format: []
post_views_count:
    - '535'
---
<span style="font-size: medium;">Harvard Üniversitesi’nde 1941 yılında Wassily Leontief, Joseph Schumpeter, Gottfried Haberler ve Alvin Hansen’den oluşan tez komitesi önünde doktora tezinin savunmasını yaparken, ünlü iktisatçı Schumpeter’in Wassily Leontief’e dönüp “Wassily, sence sınavı geçtik mi?” (Well, Wassily, have we passed?) demesine neden olacak ölçüde zeki ve başarılı bir iktisatçı olan ve farklı görüşlerden yüzlerce iktisatçının eğitiminde büyük rolü olan Profesör Paul Samuelson bugün, 94 yaşında vefat etti.  
</span>  
<span style="font-size: medium;">Harvard Üniversite’nin biraz da kişisel nedenlerle, kendisine iş vermemesi nedeniyle, MIT’ye (Massachusetts Teknoloji Enstitüsü) geçip, orda kendisinden önce var olmayan iktisat bölümünü kuran Samuelson, bu bölümün önde gelen tüm iktisatçılarının eğitiminde büyük rol oynadı ve MIT iktisat bölümünü dünyanın en iyi iktisat bölümlerinden biri haline getirmeyi başardı.</span>  
<span style="font-size: medium;">Her ne kadar, neoklasik iktisada eleştirel gözle bakan heterodoks iktisatçılarca, Keynesyen iktisadın, günümüzdeki Keynesyen-Neoklasik konsensüse evriminde en büyük rolü oynadığı gerekçesiyle eleştirilse de Paul Samuelson, günümüzün egemen iktisadi paradigmasında sahip olduğu büyük ve önemli rol konusunda farklı görüşlere sahip tüm iktisatçıların görüş birliğine vardıkları bir isimdir. Makroekonomi, refah ekonomisi, ekonomik büyüme, uluslararası ticaret, tüketici ekonomisi ve kamu maliyesi gibi birbirinden oldukça farklı birçok alanda makaleleri yayınlanan Samuelson, iktisat teorisie katkılarından dolayı, 1970 yılında ikinci Nobel İktisat Ödülü’nü de almıştı.</span>  
<span style="font-size: medium;">Samuelson’un içinde bulunduğumuz ekonomik kriz hakkında ilginç görüşleri, kendisiyle yakın zamanda yapılan bir röportajda ortaya çıkmıştı. \[1\]</span>  
<span style="font-size: medium;">Konuyla ilgili kendisinin “Economics has never been a science – and it is even less now than a few years ago.” (İktisat hiçbir zaman bir bilim olmamıştır – ve hatta son birkaç yılda bu özelliğini iyice yitirmiştir.) </span><span style="font-size: medium;">sözü de iktisat dünyasında oldukça yankı uyandırmıştır.  
</span>  
\[1\] Röportajın kısa bir özeti için:  
<http://www.pragoti.org/node/2503>