---
title: 'Yeni Kitap: &quot;Aynılığın Tekrarından Biricikliğin Büyüsüne&quot;'
date: '2016-11-21T10:10:25+03:00'
status: publish
permalink: /2016/11/21/yeni-kitap-ayniligin-tekrarindan-biricikligin-buyusune
author: iktisadiyat
excerpt: ''
type: post
id: 5132
thumbnail: ../../../../uploads/2016/11/Onur_Kitap-1-2-150x150.jpg
category:
    - 'Kitap Tanıtımı'
    - 'Yazarlarımızdan Haberler'
tag: []
post_format: []
post_views_count:
    - '424'
---
Sitemiz yazarlarından A. Onur Aktaş’ın yeni kitabı “Aynılığın Tekrarından Biricikliğin Büyüsüne” Yeni İnsan Yayınevi’nden çıktı ve raflardaki yerini aldı!  
Tanıtım Bülteni’nden:

> Nietzsche çağları aşan bir perspektifi, insan yaşamına dair vurgularla yazmış ve yaşamıştır. Onu anlamak zor, yanlış anlamak ise çok kolaydır. A. Onur Aktaş, Nietzsche’nin en önemli kavram ve anlatılarını, yaşadığımız toprağın kültürüne dair söylemleri de katarak o kadar berrak anlatıyor ki geçmişte okuduğunuz herhangi bir Nietzsche kitabını belki dönüp yeniden yorumlamanızı yeni çıkarımlar sağlamanızı olanaklı kılıyor. Ancak Aktaş’ın kitabında sadece Nietzsche ile beraber değiliz. Schopenhauer’un müziği, Aristoteles’in mutluluğu, Smith’in duyguları da bizlerle…  
> Ölümün farkında olan tarafımız soruyor, “Aciz bir varlık olduğunu biliyorsun, peki yaşadığının farkında olarak mı yaşıyorsun? Bu senin hayatın mı? Yoksa büyüklerinin, öğretmenlerinin, din insanlarının, politikacılarının, reklamcılarının, medyanın sana biçtiği rolü oynayan ruhsuz, kuru bir aktör müsün? Kendi düşüncelerini oluşturmaya, kendi hayatını yaşamaya çabaladın mı? Kimin hayatını yaşıyorsun?” Bu sorular ister istemez huzursuzluk yaratacaktır… Huzursuzluk, eğer can kulağıyla dinlenilirse aslında bir çağrıdır. Bu başka birileri ile ilgili bir sorun değildir. Dolaysız, vasıtasız, her an, doğrudan, içerden bizi ilgilendiren bir çağrıdır.

Kitaba ilişkin bir tanıtım yazısı yakında İktisadiyat’ta yayımlanacak. Aktaş’ın yazılarını sitemizden takip edenler için hem bu yazıların bir kısmını hem de diğer birçok yazısını okuyabileceği bu değerli kitabı tüm okurlarımıza keyifle okumaları ümidiyle haber vermek istiyoruz!  
Kitaba [yayınevinin internet sitesinden](http://www.yeniinsanyayinevi.com/kitaplar/felsefe-serisi/105-ayniligin-tekrarindan-biricikligin-buyusune.html) ya da [D&amp;R](http://www.dr.com.tr/Kitap/Ayniligin-Tekrarindan-Biricikligin-Buyusune/A-Onur-Aktas/Felsefe/Felsefe-Bilimi/urunno=0000000719544) ve [İdefix’ten](http://www.idefix.com/Kitap/Ayniligin-Tekrarindan-Biricikligin-Buyusune/A-Onur-Aktas/Felsefe/Felsefe-Bilimi/urunno=0000000719544) ulaşabilirsiniz!